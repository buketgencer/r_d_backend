{
  "source_file": "rapor2023.txt",
  "category": "mevzuat",
  "chunk_index": 172,
  "chunk_text": "Bu sayede klasik parekende de olan büyük alanlı marketler yerine daha küçük alanlı marketler ve daha verimli ve daha küçük cep depoların Türkiye’de yaygınlaşması sağlanacaktır. HepsiJET özmal araç ya da taşımacı kullanmayacak, dışardaki şahıs şirketlerinden direk hizmet alacaktır. Bu konuda hizmet veren taşımacıları ve kuryeleri eğiterek niteliğin artmasını sağlayacak, aynı zamanda istihdamı ve bireysel girişimciliği arttıracaktır. İleri seviye kapasite planlama ve algoritma geliştirme çalışmaları Xdock ve cep depo entegre yönetimini içermesi nedeniyle literatürde yeni olduğu gözlemlenmiştir. Bu nedenle çalışmaların yayın halinde hazırlanarak tekniğin bilinen durumuna katkı sağlaması planlanmıştır. Bu kapsamda Kapasite Planlama Ve Optimizasyon Algoritmaları’nı içeren Teslimat Yönetim Sistemi için Teslimat Yönetim Sistemi Ve Buna İlişkin Bir Yöntem başlıklı patent başvurusu 11.09.2020’de Türk Patent ve Marka Kurumu’na gönderilmiştir. (Patent numarası: 2020/14454) 2021 yılı faaliyet döneminde makine öğrenmesi teknikleri ile kapasite planlama çalışmaları The Seventh International Conference on Machine Learning, Optimization, and Data Science - An Interdisciplinary Conference: Machine Learning, Optimization, Big Data & Artificial Intelligence without Borders konferansına “A Machine Learning Approach to Daily Capacity Planning in E-Commerce Logistics” başlığı ile gönderilmiştir.",
  "char_len": 1396,
  "sentence_count": 6
}