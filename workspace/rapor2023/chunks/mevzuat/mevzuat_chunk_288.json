{
  "source_file": "rapor2023.txt",
  "category": "mevzuat",
  "chunk_index": 288,
  "chunk_text": "Bu kapsamda; - Sistemin genel kullanım senaryosunun revizyonu - Data eldesi, düzenlenmesi, özniteliklerin çıkartılması için veri analiz altyapısının oluşturulması - Model eğitim ve geliştirilmesi için veri analiz altyapısında düzenleme - Canlıya alım, gözlem ve çıkarım süreçleri için veri analiz altyapısının oluşturulması - Canlıya alım, gözlem ve çıkarım süreçleri için veri analiz altyapısı testleri çalışmaları tamamlanarak Taşımacı Yönetim Sistemi ve algoritma geliştirme faaliyetleri için zemin hazırlanmıştır. İ.P.3: Veri Analizi ve Tahminleme Algoritması Geliştirmesi: Bu iş paketi kapsamında hesaplanan taşımacı dağıtım istatistikleri ile en uygun sayıda taşımacı tipleri tespit edilip benzer dağıtım performanslarına sahip taşımacıların kümelenmesi sağlanacaktır. Bu şekilde, her bir taşımacı tipi için dağıtım tahminleme ve davranış analizi modellerinin geliştirilmesi hedeflenmektedir. Davranış analiz modelleri için aynı kümede yer alan geçmiş dönemde işten ayrılmış ve aktif olarak çalışmış taşımacıların günlük dağıtım verileri kullanılmaktadır. Bu modeller ile taşımacının son zamanlarda gerçekleştirdiği günlük dağıtım verileri ile performansları analiz ediliyor ve bununla birlikte, aynı taşımacı tipinde olan taşımacılar özelinde zaman, dağıtım ve kişisel verilerden çıkarılan öznitelikler kullanılarak eğitilen regresyon modelleri ile taşımacı bazlı günlük dağıtılan gönderi sayısı gibi temel öznitelik değerleri tahminlenerek yakın (ertesi gün) ve uzak (sonraki birkaç hafta) gelecekteki muhtemel davranış analizi gerçekleştirilmesi hedeflenmektedir. Bu çözümler ile taşımacıların son dönemdeki ve gelecekteki davranış analizleri gerçekleştirilebilecektir.",
  "char_len": 1678,
  "sentence_count": 6
}