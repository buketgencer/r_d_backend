{
  "source_file": "rapor2023.txt",
  "category": "mevzuat",
  "chunk_index": 177,
  "chunk_text": "Bu süreçte daha önce e-ticaret alışverişini tercih etmeyen çok sayıda kullanıcı sisteme dahil olarak ilk kez e- ticaret alışveriş deneyimi yaşamıştır. Ani değişen taşıma taleplerine karşılık hizmetin sistemsel ve operasyonel esnekliğinin artması ihtiyacı doğmuştur. Bu kapsamda hazır çözümler kullanarak dışa bağımlılığı arttırmak yerine, yerli kaynaklarla yazılım geliştirme yoluna gidilerek ulusal çapta günümüz ihtiyaçlarına uygun şekilde tasarlanmış bir Teslimat Yönetim Sistemi geliştirilmiş olacaktır. Operasyonun her aşamasında yoğun insan gücü kullanılmasına bağlı oluşan darboğazların engellenmesi için transfer merkezlerinde sorter teknolojilerinin kurulumu ve süreçlerin mobil çözümler ile anlık yönetimini sağlayacak geliştirmeler yapılacaktır. Böylece hacim arttıkça uçtan uca izleme ve paketlerin çevrim sürelerinde aksaklık yaşanmaması hedeflenmektedir. Proje Proje kapsamında yapılması planlanan çalışmalar 6 iş paketi altında planlanmıştır.",
  "char_len": 957,
  "sentence_count": 6
}