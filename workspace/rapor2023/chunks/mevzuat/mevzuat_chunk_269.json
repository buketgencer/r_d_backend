{
  "source_file": "rapor2023.txt",
  "category": "mevzuat",
  "chunk_index": 269,
  "chunk_text": "Kullanıcı arayüzünde gridlerle oluşan yeni taşımacı çalışma alanlarının gün/hafta/ay içerisindeki durumunun da görülebileceği güncellemeler gerçekleştirilecektir. Arayüzde hem takibin kolay olacağı, hem de olası dar boğazların görsellerle analitik olarak tespit edilerek müdahale edilebilir olması ve yeni üretilen çalışma alanı bilgisinin veritabanına kaydedilmesi planlanmaktadır. Harita çözümleri ve adreslerin grid bazlı karşılıklarının bulunması ve veritabanında tututan adres yapısına getireceği değişiklikler de proje kapsamında yapılacaktır. Otonom olarak oluşturulan ve elle düzeltilebilen yeni gridlerle, makine öğrenmesiyle günlük olarak analizi yapılarak daha adil ve daha verimli bölünmelerin oluşturulması, bir sonraki gün ve haftanın tahminlerinin de yapılarak taşımacı çalışma alanlarında güncellemelerin yapılabilmesi planlanmaktadır. Yeni şube açılması ve mevcut şubelerin bölünmesi faaliyetleri için geliştirilecek olan tahminleme algoritması sonuçları da görselleştirilerek operasyon yetkililerinin erişebileceği platformlara taşınacaktır. Test ve Entegrasyon Bu iş paketinde back-end, front-end ve algoritmaların mevcut Teslimat Yönetim Sistemi üzerinden erişilebilir halde ayrı bir platform olarak entegrasyonu sağlanacaktır.",
  "char_len": 1247,
  "sentence_count": 6
}