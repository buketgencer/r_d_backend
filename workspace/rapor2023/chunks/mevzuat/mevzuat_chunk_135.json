{
  "source_file": "rapor2023.txt",
  "category": "mevzuat",
  "chunk_index": 135,
  "chunk_text": "Teslimat Yönetim Sistemi aynı zamanda raporlama ortamları sayesinde detaylı operasyon raporlarının hazırlanması ve kritik konularda alarm üretilmesini sağlamaktadır. Optimizasyon ve Kapasite Yönetimi Geliştirilen ilk kapasite kuralları ve optimizasyon çalışması Xdock ve cep depolardan teslimatın ayrı ayrı optimize edilmesi çalışmalarını kapsamaktadır. Bu iş paketinde ise e-ticaret gönderileri ve cep depolardan çıkacak gönderilerin entegre düşünülerek kapasite planlama ve optimizasyon çalışmaları yapılmıştır. Kapasite planlama için makine öğrenmesi teknikleri ile kapasite tahminleme yöntemleri üzerinde çalışılmıştır. Rota optimizasyonu çalışmalarında ise mevcutta geliştirilen statik rota optimizasyonu yaklaşımı, gün içerisinde değişen talebi karşılayabilmek için dinamik rota optimizasyonu problemine bırakmıştır. İleri seviye kapasite ve optimizasyon kurallarını tanımlayabilmek için taşımacı davranışı da göz önünde bulundurularak operasyon detaylı analiz edilmiştir.",
  "char_len": 978,
  "sentence_count": 6
}