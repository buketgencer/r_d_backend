{
  "source_file": "rapor2023.txt",
  "category": "mevzuat",
  "chunk_index": 317,
  "chunk_text": "Teslimat Yönetim Sistemi Projesi kapsamında geliştiren raporlama modülü satılabilir teknolojik ürün olarak tasarlanmıştır. Raporlama modülü kullanıcı dostu ara yüzler ile raporlama ve alarm üretmede hızlı bir çözüm olmaktadır. Bu modül öncelikle HepsiJET operasyon birimleri ve entegre müşteriler tarafından kullanılmaya başlanmıştır. 2019 yılının ikinci yarısında raporlama modülüne Ar-Ge merkezlerinde giriş-çıkış kayıtları takibi için kullanılmak üzere yeni raporlar eklenmiştir. Express Analytics adını verdiğimiz bu modülün firma dışında 2 farklı şirkete satışı sağlanmıştır. Ek olarak cep depolardan dar zaman aralıklarında ve hızlı teslimat hizmetinin sunulmasına imkan tanıyan HX Dağıtım Uygulaması ticarileştirilmiştir. Raporlama ve alarm modülü veri üretilen her firmada kullanıma uygun ve satılabilir durumdadır.",
  "char_len": 823,
  "sentence_count": 6
}