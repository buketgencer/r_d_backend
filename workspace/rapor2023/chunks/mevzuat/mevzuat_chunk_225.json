{
  "source_file": "rapor2023.txt",
  "category": "mevzuat",
  "chunk_index": 225,
  "chunk_text": "Projede yapılması planlanan iş paketleri ve iş paketi detayları aşağıdaki gibidir; İ.P.1:HepsiJET Operasyonel İş Akışının Öğrenilmesi Bursiyerin çalışacağı tez konusu üzerinde bilgi birikimini arttırması için, süreçlerin sistemsel ve operasyonel detaylarını içeren bir eğitim serisi düzenlenmiştir. Eğitimler konu anlatımı ve sonrasında soru-cevap kısmı yer alacak şekilde gerçekleşmiştir. Tüm eğitim online ortamda kaydedilerek, eğitim dosyaları ve video kayıtları bursiyer ile paylaşılmıştır. İş paketi kapsamında belirli dönemlerde akademik danışmanlar, bursiyerler ve şirket temsilcilerinin katılımıyla gerçekleşen toplantılar ile durum değerlendirmesi yapılmıştır. İ.P.2:Gereksinim ve Teknoloji Analizi Doktora tezleri ile ilgili sistemin tüm ihtiyaçlarını karşılayacak şekilde gereksinim ve teknoloji analizi yapılmıştır. Gereksinim ve Teknoloji Analizi iş paketi kapsamında aşağıdaki hususlara dikkate edilmiştir; - Operasyonel ve sistemsel gereksinimlerin belirlenmesi - Literatür ve teknoloji araştırması - Alternatif teknolojilerin değerlendirilmesi İ.P.3: Temel Yazılım, Veri Alımı ve Veri Analizi Altyapısının Kurulması Bu kapsamda bursiyerlerin teknik altyapıyı ve veri yapısını üzerine çalışmalar yapılmış ve veri temini ve veri analizi altyapısı kurulmuştur. - Sistemin genel kullanım senaryosunun revizyonu - Data eldesi, düzenlenmesi için veri analiz altyapısının oluşturulması - Model eğitim ve geliştirilmesi için veri analiz altyapısında düzenleme - Canlıya alım, gözlem ve çıkarım süreçleri için veri analiz altyapısının oluşturulması - Canlıya alım, gözlem ve çıkarım süreçleri için veri analiz altyapısı testleri İ.P.4: Doktora Tezi Çalışmaları Doktora tezi çalışmaları sanayi danışmanı, şirket içerisinde alanında uzman araştırmacılar ve akademik danışmanlar ile birlikte koordineli olarak yürütülecektir.",
  "char_len": 1829,
  "sentence_count": 6
}