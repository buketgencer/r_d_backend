{
  "source_file": "rapor2023.txt",
  "category": "mevzuat",
  "chunk_index": 129,
  "chunk_text": "Online alışveriş teslimat zamanı seçimi aşamasında müşteriler teslim almak için kendilerine en uygun zaman aralığını seçebilmektedir. Bu zaman aralıkları saatlik ya da iki saatlik zaman aralıklarından oluşmaktadır. Müşterilere siparişin teslim edileceği bölgede teslimat kapasitesinin durumu ve seçebilecekleri zaman aralıkları operasyon kapasitesine bağlıdır. Kapasitenin verimli kullanılabilmesi, gecikmelerin ve bozulmaların önlenmesi için de önem taşımaktadır. Proje kapsamında yapılan birinci seviye kural ve algoritma çalışmaları online market siparişlerinin seçilen zaman aralıklarında teslimatının sağlanması için kapasite planlama, rota optimizasyonu ve teslimat yönetimi uygulaması ile entegrasyonundan oluşmaktadır. Siparişlerin taşınması aşamasında taşımacılar TMS mobil uygulamasını kullanmaktadır.",
  "char_len": 811,
  "sentence_count": 6
}