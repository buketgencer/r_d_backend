{
  "source_file": "rapor2023.txt",
  "category": "mevzuat",
  "chunk_index": 148,
  "chunk_text": "Projede pilot çalışmalar stok tutan cep depolardan gıda ürünlerinin teslimatı ile başlamıştır. Gıda ürünlerinin taşınması operasyonunda müşteri hizmetleri tarafından aşağıdaki durumların yönetilmesi gerekmektedir; -Tedarik kaynaklı değişiklikler: Mağaza kaynaklı ürünlerin tedariği ya da toplanması sırasında yaşanan aksaklıklardır. Bu değişimlerin yönetiminden mağaza sorumludur ancak müşteri ile görüşme sonrasında erteleme/iptal talebi gelirse Teslimat Yönetim Sistemi üzerinde değişiklik yapılması gerekmektedir. -Teslimat kaynaklı değişiklikler: Sistemsel arıza, hava koşulları ya da beklenmeyen trafik kazası ya da yol durumu kaynaklı değişiklik talepleri bizim tarafımızdan çözülmektedir. -Müşteri kaynaklı değişiklikler: Müşteri siparişin iptalini ya da başka bir zaman diliminde teslimatını isteyebilir. Bu değişim mağaza ve teslimat ekipleri koordinasyonu ile yönetilmektedir. Yukarıda bahsedilen değişim taleplerinin ya da oluşan hasar/gecikme durumlarının telafisi için müşteri ile iletişim ve istisna yönetimi oldukça önemlidir. Bu kapsamda siparişin iptali, slot değişimi gibi seçenekler müşterilere sunulmakta ve müşterinin talebi doğrultusunda işlem yapılmaktadır.",
  "char_len": 1180,
  "sentence_count": 6
}