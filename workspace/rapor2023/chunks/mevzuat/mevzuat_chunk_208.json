{
  "source_file": "rapor2023.txt",
  "category": "mevzuat",
  "chunk_index": 208,
  "chunk_text": "Sorter’in hangi chute’unun hangi kriterle eşleştirildiği iş birimi tarafından Teslimat Yönetim Sistemi üzerinde yer alan Sorter Yönetim Ekranı üzerinden yapılması planlanmıştır. Bu ekran yardımıyla kullanıcılar seçtikleri sorter ve chute için varış şube, varış adresi ve mahalle doğrultusunda eşleştirme yapabileceklerdir. Sorter sistemleri entegrasyonu chute’lardan gelen paketlerin düşeceği torbalarının barkodlarının üretilmesi, yazdırılması, torba içinde yer alan gönderilerin barkodu yazdırılan torba ile eşleştirilerek kaydedilmesi, bu torbanın alınarak bir araca yüklenmesi veya başka bir sorter’a beslenmesi ile ilgili geliştirmeleri içermektedir. Sahada mobil teknolojilerin kullanımının artması ve web üzerinden yapılan işlemlerin mobil ekranlara kaydırılması planlanmıştır. Bu kapsamda araç yükleme, araç indirme ve mobil etiket basımı ile müşteriden gönderi kabul aşamaları için tüm fonksiyonel özelliklerin saha operasyon mobil uygulamalarına eklenmesi planlanmıştır. İ.P.6: Sistem Ölçeklendirme ve Mimari Dönüşüm İş paketinde Teslimat Yönetim Sistemi uygulamasının mimari dönüşümü ve performans arttırmaya yönelik geliştirmeler planlanmıştır.",
  "char_len": 1156,
  "sentence_count": 6
}