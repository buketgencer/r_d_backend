{
  "source_file": "rapor2023.txt",
  "category": "mevzuat",
  "chunk_index": 279,
  "chunk_text": "Tasarlanacak sistemin sağlayacağı performans izlenebilirliği ve alarm yapısı sayesinde karar vermeyi destekleyecek mekanizmalar kurulmuş olacaktır. Artan taşımacı hacminin yönetimi için taşımacıların operasyonel verileri ve mobil uygulama üzerinden takip edilerek veri analizi yapılması hedeflenmiştir. Böylece gerçekleşen olumsuzlukları zamanında tespit etmek ve ileriye dönük tahminde bulunmak mümkün olacaktır. Özellikle pandemi süreci ile birlikte artan e-ticaret iş hacimlerini kesintisiz bir hizmet kalitesi ile devam ettirebilmek büyük önem kazanmıştır. Sektörde son noktaya teslimatlarda çok sayıda yeri ve yabancı yatırımcının benzer iş modeli ile hizmet vermeye başlaması taşıma hacimleri ile beraber yetişmiş personel ihtiyacını da beraberinde getirmiştir. Projenin amacı taşımacıların işten ayrılma ihtimalini mümkün olduğu kadar önceden tahminleyerek, işten ayrılmayı önleyici tedbirler almaktır.",
  "char_len": 909,
  "sentence_count": 6
}