{
  "source_file": "rapor2023.txt",
  "category": "mevzuat",
  "chunk_index": 202,
  "chunk_text": "Hem transfer merkezi hem de şube olarak kullanılacak Mega Şube yapısı sayesinde paketlerin ayrıştırma için transfer merkezlerine taşınması yerine Mega Şubelerde ayrıştırılarak varış merkezine gönderilmesi ile operasyonel verimlilik ve teslimat hızında artış sağlanması hedeflenmiştir. Ani hacim değişikliklerinde HepsiJET’in kapasitesinin çok üzerinde sipariş gelmesi ve dağıtımın mümkün olmaması riski nedeniyle akıllı limit yönetimi geliştirilmesi ihtiyacı doğmuştur. Mevcutta limit kontrolü e-ticaret firmaları ile prensipte anlaşılarak, e-ticaret firması sisteminde koyulan limitler ile yapılmaktadır. HepsiJET tarafında limit yönetimi yapısı bulunmamaktadır. Bu kapsamda limit yönetiminin şube bazında mahallelerin aç/kapa yapısı ile yönetilmesi planlanmıştır. HepsiJET’in tüm ürün tipleri dikkate alınarak mevcut kapasitesi ve geçmiş teslimatların coğrafi dağılımı dikkate alınarak artan kapasitenin dağılımı ve üst limitleri tahminleme algoritmaları ile belirlenecektir.",
  "char_len": 977,
  "sentence_count": 6
}