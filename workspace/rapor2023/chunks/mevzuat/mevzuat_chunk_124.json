{
  "source_file": "rapor2023.txt",
  "category": "mevzuat",
  "chunk_index": 124,
  "chunk_text": "Veritabanı olarak PostgreSQL kullanılmaktadır. Yönetici kullanıcıların kayıtlarını girdikleri, rapor ve diğer bileşenleri oluşturdukları eylemler için yazma yetkili bir PostgreSQL veri tabanına bağlanılmakta ve sonuçlar buraya eklenmektedir. Diğer kullanıcılar ve ekran görüntüleme amaçlı işlemler için ise ana uygulamamız olan TMS veri tabanının bir kopyası olan ve değişiklikleri 100ms gibi kısa bir sürede alan (Read Only Standby) veri tabanına bağlanılmakta ve veriler buradan alınmaktadır. Böylece canlı veri tabanına sorgu göndermeyerek bir yük oluşturmaktan kaçınılmış ve performans anlamında sisteme zarar verilmesinin önüne geçilmiştir. Sunucu tarafı e-posta gönderme, SQL sorgularından Excel dosyası oluşturma, kullanıcı tarafında değiştirilen filtrelere göre sorguları düzenleme, veri tabanına bağlanma gibi servisleri gerçekleştirilir. İstemci tarafından talep edilen eylemlere göre ilgili rapor vb. komponentlara ait konfigürasyonları ve sorguları veri tabanından çekip, istemci tarafından gelen filtreleri girdi olarak kullanarak yine istemci tarafına istenen veriler gönderilir.",
  "char_len": 1093,
  "sentence_count": 6
}