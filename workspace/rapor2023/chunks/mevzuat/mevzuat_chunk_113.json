{
  "source_file": "rapor2023.txt",
  "category": "mevzuat",
  "chunk_index": 113,
  "chunk_text": "Zaman pencereli ve hızlı teslimatların sunulabilmesi için yeni modüller mevcut Teslimat Yönetim Sistemi (TMS) uygulaması mimarisi dikkate alınarak kurgulanmıştır. Böylece operasyon yönetimi ve raporlama modüllerinin tüm teslimat hizmetlerini kapsayacak şekilde tasarımı mümkün olmuştur. TMS sunucu uygulaması Springboot framework kullanılarak geliştirilmiş, çalıştırılabilir jar formatı ile paketlenmiş ve içerisinde bulunan gömülü tomcat uygulama sunucusu ile çalışmaktadır. Uygulama Apache Maven kullanılarak derlenmekte ve paketlenmekte, tüm ek kütüphaneler ve modül bağımlılıkları yine Maven pom.xml dosyasında yönetilmektedir. Veritabanı olarak PostgreSQL kullanılmakta ve uygulama içerisindeki obje ilişkileri, sorgular vb tüm işlemler Hibernate ve Spring Data JPA kullanılarak yönetilmektedir. Uygulama derleme ve versiyon güncelleme işlemi continuous integration mekanizması kullanılmaktadır.",
  "char_len": 900,
  "sentence_count": 6
}