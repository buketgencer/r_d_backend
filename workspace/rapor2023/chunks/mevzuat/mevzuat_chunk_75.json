{
  "source_file": "rapor2023.txt",
  "category": "mevzuat",
  "chunk_index": 75,
  "chunk_text": "Bu çerçevede Yüksek Lisans/ Doktora gibi programlara dahil olan çalışanlar ilgili programa başlamadan önce Ar-Ge Komisyonu’na dilekçe ile bilgi vermeleri, dahil olacakları programın Ar-Ge faaliyetleri ile uyumluluğu ilgili komisyon tarafndan onaylanması ve İnsan Kaynakları biriminin değerlendirmesi gerekmektedir. Bu kapsamda verilen destek; yüksek lisans ve doktora çalışmalarına devam eden Ar-Ge Merkezi çalışanlarına ders saatlerinde ücretli izin verilmesi ve eğitim programının başarıyla bitişini takiben çalışana 1 net maaş oranında ödül verilmesi şeklinde belirlenmiştir. HepsiJET Ar-Ge Merkezi’nde işe başlamadan önce lisansüstü eğitimine başlamış ve bu eğitimini HepsiJET Ar-Ge Merkezi’nde çalışırken tamamlamış personelin, lisansüstü eğitim konusu, makalesi veya bitirme ödevi Ar-Ge Komisyonunca incelenir. HepsiJET Ar-Ge Merkezi faaliyetlerine uygun görülürse ve makalesi/bitirme ödevi yayınlanmaya değer bulunursa mezuniyeti için net maaşının %25’ine kadar teşvik verilir. Bu lisansüstü eğitimden, HepsiJET Ar-Ge Merkezinde çalışırken yapılacak makale, bildiri, yayın çalışmaları teşvik açısından ayrıca değerlendirilir. Buna ek olarak ana faaliyet alanları ve projelerle örtüşen konular başta olmak üzere, yeni teknolojilerin ve trendlerin izlenmesi amacıyla, çalışanların konferans ve sempozyumlara kağlmaları desteklenir; bu sayede teknolojik gelişmelerin kurum bünyesine yerleştirilmesi hedeflenmiştir. 3.",
  "char_len": 1421,
  "sentence_count": 6
}