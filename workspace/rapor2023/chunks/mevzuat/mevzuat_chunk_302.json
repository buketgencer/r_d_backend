{
  "source_file": "rapor2023.txt",
  "category": "mevzuat",
  "chunk_index": 302,
  "chunk_text": "Hesaplanan taşımacı verimlilik değeri operasyona verilecek izleme ekranlarına düşecek ve verimsiz olan taşımacılar filtrelenebilecektir. Böylece verimliliği arttırmak için aksiyonlar planlanabilecek ve dağıtım verimliliği arttırılabilecektir. • Tasarlanan makine öğrenme modeli ile kazanılacak önemli bir diğer çıktı ise işten ayrılma ihtimali olan taşımacıların tahminlenmesi olacaktır. Operasyon ekibine, belirlenen dönemler içerisinde işten ayrılacak taşımacıların listesi paylaşılarak yeni taşımacı alımı veya ayrılma ihtimali olan taşımacıların sorunlarının çözülmesi sağlanabilecektir. Taşımacılar ile ilgili verilerin analiz edilmesi ile çıkan sonuçlar kullanılarak operasyonel kararların verilmesine katkı sağlanacaktır. • Müşterilerden gelen taşımacı kaynaklı şikâyetlerin azalması hedeflenmiştir. • Sorunların önceden tespit edilmesi ile bazı aylarda %15 seviyesine yükselen taşımacıların işten ayrılma oranının düşürülmesi hedeflenmektedir. Böylece yeni taşımacı işe alım ve eğitimi için harcanacak efor mevcut taşımacıların desteklenmesi ve motivasyonuna kaydırılacaktır. Sayfa 60 / 99 8.",
  "char_len": 1100,
  "sentence_count": 6
}