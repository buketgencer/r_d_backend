{
  "source_file": "rapor2023.txt",
  "category": "genel",
  "chunk_index": 236,
  "chunk_text": "Küçük tedarikçilerin taşımacılık sisteminde, paketlerin xDocklardan transfer merkezine, sonra tekrar xDocklara taşınması verimsizliğe yol açabilmektedir. Bu süreçte, transfer merkezine uğramadan ayrıştırma işlemlerinin yapılabileceği şekilde donatılmış araçların (mobil platformlar) Sayfa 52 / 99 kullanılması verimliliği arttırıcı bir seçenek olarak düşünülmektedir. Bu çerçevede, mobil platformların hizmet vereceği alanda kapsama boşluklarının olmaması ve süreçte yeni oluşacak (dinamik) taleplerin de karşılanabilmesi gerekmektedir (Amiri ve Salari, 2019). Bunları göz önünde bulundurarak, mobil platformların optimal rotalarının belirlenmesi için topolojik veri analizi metotlarının kullanılması planlanmaktadır (Epstein 2011; Wasserman, 2018). Doktora tezinin teorik çerçevesi, mobil platform şebekesinin servis verilecek alanı kapsamasını garantilemek için yapılacak olan “topolojik veri analizi” ve kapsama alanı ve dinamik taleplerin mobil platformların rotalarının belirlenmesinde hesaba katılmasıdır. 3) Taşımacı değerlendirmesi ve seçimi için bir çok kriterli karar verme yönteminin geliştirilmesi HepsiJET e-ticaret sektöründe müşteri ihtiyaçlarına odaklanarak, hızlı, hatasız ve dakik bir teslimat hizmeti sunmayı amaçlamaktadır.",
  "char_len": 1243,
  "sentence_count": 5
}