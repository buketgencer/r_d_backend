{
  "source_file": "rapor2023.txt",
  "category": "genel",
  "chunk_index": 189,
  "chunk_text": "Bu kasamda adres algoritmasında verilen girdiden temiz metin oluşturma, buna uygun veritabanı eşlemeleri, enlem-boylamın dış servisler yardımı ile bulunması ve sonrasında benzerlik algoritmaları ile en uygun karşılıkların bulunması ve düzeltme listeleri ile hataların, kısaltmaların, yaygın farklı kullanımların düzeltilmesi ve standart hale gelmesi Sayfa 47 / 99 hedeflenmiştir. Geliştirmeler sonrasında hedefimiz %20 olan manuel müdahale oranını %0,2 seviyelerine indirmektir. Böylece günlük taşınan paket hacmi nedeniyle oluşacak iş gücü kayıplarının önüne geçilmesi hedeflenmiştir. Taşımacıların gün içinde teslim edeceği gönderilerin optimum sıralamaya göre hesaplandığı rota optimizasyonuna dair geliştirmeler bu iş paketi kapsamında yapılacaktır. Rota optimizasyonu çıktıları HepsiJET mobil uygulaması üzerinden taşımacılara sunulmaktadır.",
  "char_len": 846,
  "sentence_count": 5
}