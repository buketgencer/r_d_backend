{
  "source_file": "rapor2023.txt",
  "category": "genel",
  "chunk_index": 316,
  "chunk_text": "Öncelikli olarak şirketin kullanımı için geliştirilen projelerin mimari dizaynı aynı zamanda bağımsız çalışabilen ürünler olacak şekilde tasarlanmıştır. Böylece Ar-Ge Merkezi’nde geliştirilen projelerin bazı bileşenlerinin satış imkanı doğmuştur. Teslimat Yönetim Sistemi Projesi kapsamında geliştiren raporlama modülü satılabilir teknolojik ürün olarak tasarlanmıştır. Raporlama modülü kullanıcı dostu ara yüzler ile raporlama ve alarm üretmede hızlı bir çözüm olmaktadır. Bu modül öncelikle HepsiJET operasyon birimleri ve entegre müşteriler tarafından kullanılmaya başlanmıştır. 2019 yılının ikinci yarısında raporlama modülüne Ar-Ge merkezlerinde giriş-çıkış kayıtları takibi için kullanılmak üzere yeni raporlar eklenmiştir.",
  "char_len": 729,
  "sentence_count": 5
}