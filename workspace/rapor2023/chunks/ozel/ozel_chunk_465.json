{
  "source_file": "rapor2023.txt",
  "category": "ozel",
  "chunk_index": 465,
  "chunk_text": "Literatürde, çapraz sevkiyatlı araç rotalama problemlerinin çeşitli versiyonlarını ve çözümleri için geliştirilmiş sezgisel yöntemleri içeren bazı çalışmalar bulunmaktadır (Tarantilis, 2013; Morais vd., 2014; Maknoon ve Laporte, 2017; Küçükoğlu ve Öztürk, 2019). Bu problemde, toplama ve teslimatların belirlenen zaman pencerelerinde (time windows) yapılmaları göz önünde bulundurulduğunda, çapraz sevkiyatlı ve zaman pencereli bir araç rotalama problemi oluşmaktadır (Samanlioglu ve Ayağ, 2009).",
  "char_len": 496,
  "sentence_count": 2
}